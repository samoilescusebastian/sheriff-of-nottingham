Implementare

Jocul este organizat în runde. La fiecare sub-rundă (o rundă având n sub-runde, n fiind numărul de jucători), doar unul dintre jucători va avea rolul de șerif, iar toti ceilalți vor avea rolul de comercianți, fiecare comerciant extragand cate 10 carti odata. Jocul se încheie atunci când fiecare jucător a avut rolul de șerif de maxim 5 ori. Fiecare jucător va avea în visteria sa la început 80 de monede ce pot fi folosite pentru a mitui un șerif. Numărul maxim de jucatori este de 7.
Runda de joc

Fiecare sub-rundă este împărțită în patru etape: crearea sacului, declarararea bunurilor, inspecția și recompletarea bunurilor din mână.
Crearea sacului

La fiecare sub-rundă, fiecare jucător va deține 10 cărți (bunuri). El va trebui să selecteze între 0 și 8 cărți (fiecare carte poate să fie de orice tip) din cele 10 și să le pună într-un sac pentru a le înmâna șerifului. De asemenea, pentru a fi mai convingător, în funcție de strategia adoptată, el poate adăuga și o sumă de bani (mită) pentru a convinge șeriful să nu îi controleze sacul.
Declararea bunurilor

La această etapă, fiecare jucător predă sacul șerifului și își declară bunurile, indicând tipul lor. Indiferent de bunurile din sac, el trebuie să declare un singur tip și poate să spună sau nu adevărul. Bunurile care nu sunt alese, se pot considera arse.
Inspecția

Atunci când șeriful primește sacii de la comercianți, el trebuie sa aleagă pe care dintre comercianti îi va controla (poate să oricâți comercianți, inclusiv pe toți sau pe niciunul), respectând însă următoarele reguli:

    dacă a prins un mincinos, atunci el câștigă bani (penalty) pentru fiecare bun ilegal sau nedeclarat. Fiecare bun ilegal sau nedeclarat va fi confiscat. Un bun confiscat va fi adăugat mereu la finalul grămezii (returnata de metoda getAssetIds() din clasa GameInput) cu celelalte cărți rămase în joc.
    dacă a controlat un comerciant sincer, atunci el trebuie sa plătească o sumă proporțională cu numărul de bunuri declarate de acesta (assetsCount * penalty)
    dacă alege să accepte mita, atunci șeriful va adăuga acea sumă de bani la câștigul propriu, iar comerciantul va trece necontrolat, deci își va putea adăuga toate bunurile din sac pe tarabă.
    dacă se controlează sacul implicit se refuză mita dacă există (aceasta întorcându-se la comerciant)

Recompletarea bunurilor din mână

La finalul sub-rundei fiecare jucător își pune bunurile aduse pe taraba și își completează mâna cu urmatoarele 10 cărți (bunuri).
Descrierea bunurilor

Un comerciant are acces la două tipuri de bunuri (reprezentate sub forma unor cărți de joc):

    bunuri legale: Apple, Cheese, Bread, Chicken, Tomato, Corn, Potato, Wine, Salt, Sugar
    bunuri de contrabandă (ilegale): Silk, Pepper, Barrel, Beer, Seafood

Fiecare bun are următoarele caracterstici:

    profit - suma de bani pe care comerciantul o va câștiga la finalul jocului dacă aduce în Nottingham bunul respectiv;
    penalty - suma de bani pe care trebuie să o plătească un comerciant atunci când este inspectat de șerif și prins cu bunuri nedeclarate sau suma de bani pe care trebuie să o plătească șeriful comerciantului pe care l-a inspectat pe nedrept.

De asemenea, la finalul jocului, se calculează pentru fiecare tip de bun legal un clasament în funcție de numărul de bunuri deținute de acel tip. Jucătorul cu cele mai multe bunuri este declarat rege, iar următorul este declarat regină. Mai jos aveți o listă cu punctajele acordate în funcție de tipul bunului și locul în clasament. Dacă un jucator nu reușește să intre în primele 2 locuri din clasament nu primește bonusuri.
Type of Good 	King’s Bonus 	Queen’s Bonus
Apple 	20 	10
Cheese 	19 	9
Bread 	18 	9
Chicken 	17 	8
Tomato 	16 	7
Corn 	15 	6
Potato 	14 	5
Wine 	13 	4
Salt 	12 	3
Sugar 	11 	2
Descrierea strategiilor

Fiecare jucător va avea o strategie proprie de joc (una din cele descrise mai jos – atât ca șerif cât și ca și comerciant).
Jucătorul de bază (Base Strategy)

În rolul de comerciant, el este jucătorul onest, corect, care spune mereu adevărul. În funcție de cărțile pe care le are în mână, el va cauta tipul de cărți cel mai frecvent. Dacă vor exista mai multe tipuri de cărți cu aceeași frecvență, va selecta tipul de carte care i-ar aduce un profit mai mare. În cazul în care sunt mai multe bunuri cu aceeași frecvență și același profit se alege bunul cu id-ul cel mai mare. Dacă are doar cărți ilegale, el va aduce în sacul său o singură carte, încercând să își minimizeze fapta ilegală (va adăuga totuși cartea care îi aduce cel mai mare profit și va declara că în sac se află mere). Ca șerif, el va controla toți ceilalți jucători, la fiecare sub-rundă, nu va accepta bani de la ceilalți comercianți și deși va risca să rămână fără bani, el va încerca sa împiedice toate bunurile ilegale care ar putea fi aduse în Nottingham. Dacă a rămas fără bani (are o sumă mai mică de 16), acesta nu va mai controla niciun comerciant pana la finalul turului său ca șerif, dar nu va accepta nici mita acestora. Practic își va termina turul ca șerif.
Jucatorul lacom (Greedy Strategy)

Este un jucător de bază însă, care atunci când este șerif, este ușor de mituit. El inspectează toți comercianții, mai puțin pe cei care îi oferă mită. Când este în rolul de comerciant, el nu oferă mită, deși în rundele pare, după ce aplică strategia de bază, el adaugă în sacul său (dacă nu are deja 8 bunuri în sac) un bun ilegal, alegând bineînțeles cartea ilegală cu profitul cel mai mare. Dacă într-o sub-runda a rundei pare el nu are nicio astfel de carte, el va juca doar strategia de bază in sub-runda respectiva. Prima rundă se consideră impară.
Jucătorul care mituiește (Bribe Strategy)

Jucătorul care mituiește este cel care încearcă să îi păcălească pe ceilalți, dar care la un moment dat riscă să se păcălească pe sine. În rolul de comerciant, el va da mită cât timp venitul îi va permite și va încerca mereu sa pună cat mai multe cărți ilegale (maxim 8, cele ce au profitul cel mai mare) si eventual sa completeze cu legale, după următoarele reguli:

    va da 5 monede atunci când în sac va adăuga una sau două bunuri ilegale;
    va da 10 monede atunci când în sac va adăuga mai mult de două cărți ilegale;
    va completa cu cartile legale cele mai valoroase, iar la egalitate, cu cele cu id-ul cel mai mare, in limita permisa de banii pe care ii are
    va declara bunurile ca fiind mere;

Dacă ar rămâne fără bani, el nu va putea da mită, deci el va juca corect (va juca la fel ca jucătorul cu strategia de bază). De asemenea, dacă nu va avea niciun bun ilegal, el va aplica tot strategia de bază. El isi va completa sacul (ce ii da serifului la verificare) in functie de penalty-ul care s-ar acumula. Totusi, el nu va lua un bun daca i-ar aduce penalty-ul acumulat suma de bani pe 0. Ca șerif, el va verifica mereu doar comerciantul din stânga, respectiv dreapta sa, in aceasta ordine. De la restul comerciantilor va incerca, ulterior, sa ia mita daca acestia i-ar oferi-o, dar altfel nu ii verifica.
Precizări
Descrierea inputului

Fișierul de input va conține următoarele elemente:

    numărul rundelor de joc
    numărul de jucători
    ordinea jucătorilor: un vector de string-uri de dimensiune maxima 7, cu numele celor 3 strategii. Jucătorul cu strategia ce corespunde primului element din vector va fi jucătorul care va fi primul în rolul de șerif. Exemplu: [“basic”, “bribe”, “greedy”]
    numărul de cărți
    cărțile din joc: un vector cu elemente ce reprezinta id-uri al bunurilor.

Exemplu de input:

  1
  2
  bribed bribed
  20
  5 3 5 23 6 9 0 3 0 9 24 8 9 21 8 5 7 1 0 0

Mai jos avem un tabel in care sunt prezentate informatiile despre bunuri.
Id 	Asset 	Type 	Profit 	Penalty 	Bonus
0 	Apple 	Legal 	2 	2 	Nothing
1 	Cheese 	Legal 	3 	2 	Nothing
2 	Bread 	Legal 	4 	2 	Nothing
3 	Chicken 	Legal 	4 	2 	Nothing
4 	Tomato 	Legal 	3 	2 	Nothing
5 	Corn 	Legal 	2 	2 	Nothing
6 	Potato 	Legal 	3 	2 	Nothing
7 	Wine	Legal 	5 	2 	Nothing
8 	Salt 	Legal 	2 	2 	Nothing
9 	Sugar 	Legal 	3 	2 	Nothing
20 	Silk 	Illegal 	9 	4 	3 * Cheese
21 	Pepper 	Illegal 	8 	4 	2 * Chicken
22 	Barrel 	Illegal 	7 	4 	2 * Bread
23 	Beer 	Illegal 	6 	4 	4 * Wine
24 	Seafood 	Illegal 	12 	4 	2 * Tomato + 3 * Potato + 1 * Chicken

Cărțile ilegale sunt cele valoroase. Pe lângă profitul mai mare, unele dintre ele aduc și un bonus deținătorului, iar acel bonus va fi de asemenea adăugat la punctajul final.

Exemplu: Pentru un jucător care deține o carte de tip Pepper, la punctajul final se va adăuga profitul corespunzător (8 monede), cat și bonusul (2 cărți de tip Chicken). Așadar, o carte de tip Pepper va aduce la scor o creștere de 8 + 2 * 4 = 16 puncte.
Descrierea outputului

La final jocului ne interesează un simplu clasament în care avem id-ul jucătorului (al câtelea a fost în vectorul inițial), strategia utilizată de acesta, împreună cu punctajul său final. Acest clasament trebuie afișat sortat dupa numărul de puncte descrescător.

  2  BASIC 140
  4  BRIBED 91
  1  BASIC 89
  0  GREEDY 70
  3  GREEDY 20

Clasamentul se va afișa pe consolă.
Calcul scor final

Fiecare jucător își va verifica bunurile aduse în Nottingham și pentru fiecare bun ilegal va adăuga (dacă este cazul) pe taraba sa bonusul adus de respectiva carte.

Scorul final al unui jucător va fi reprezentat de suma dintre:

    numărul de monede rămase în visterie;
    profitul provenit de la bunurile legale aduse în Nottingham;
    profitul provenit de la bunurile ilegale aduse în Nottingham;
    bonusul în funcție de rolul (rege/regină) pe care jucătorul poate să îl dețină pentru un anumit tip de bun.

